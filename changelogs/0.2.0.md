---
title: 0.2.0
publishedAt: 2024-11-29
tags:
   - Aggiornamento
   - Funzionalità
---

Le terre di Fractura vi abitueranno fin da subito all’ignoto con una progressione rivisitata verso un’interpretazione più realistica e nuovi oggetti di utilità varia. Il piccone di legno vi permetterà di ottenere i primi _ciottoli_ e creare strumenti più resistenti, ma la _forgiatura_ dei metalli sarà più complessa.

### Aggiunto:
- Aggiunto il **grasso animale**. Ottenuto dalla cottura su un falò della carne marcia o dagli animali, è un sostituto primitivo del carbone. Può essere usato per creare 2 torce.
- Aggiunto l’**impasto refrattario**. Ottenuto mischiando carbonella, selce e argilla.
- Aggiunti il **mattone refrattario**. Ottenuto dalla cottura dell’impasto refrattario.
- Aggiunti i **ciottoli**. Ottenuti rompendo un blocco di pietra o pietrisco con un piccone di legno. Possono essere usati per creare un blocco di pietrisco disposti in una griglia 2x2.
- Aggiunto lo **stagno grezzo**. Ottenuto in maniera secondaria dal minerale di rame.
- Aggiunto il **lingotto di ferro fuso**. Ottenuto dalla fusione del ferro grezzo. Se immerso in un calderone con dell’acqua si raffredda e torna ad essere un lingotto di ferro.
- Aggiunto lo **stampo di fusione** (solo piccone per ora). Ottenuto circondando un piccone di legno con 8 mattoni refrattari. Può essere usato insieme ad un bastone e ad un lingotto di ferro fuso nel tavolo da forgiatura per ottenere un piccone di ferro.
- Rimossa la possibilità di fondere rame e ferro nella fornace, rendendo necessario il forno fusorio. Il forno fusorio è ora creato con i mattoni refrattari al posto dei lingotti di ferro.

### Commento degli Sviluppatori:
_Questa che vi presentiamo è una prima versione della progressione modificata che vogliamo su Fractura. Lo scopo principale è quello di rallentare i passi iniziali e rendere alcune transizioni (come dalla pietra al ferro) più significative del gioco base. Abbiamo pensato a questi passaggi in modo da aggiungere alcune difficoltà ma senza annoiare troppo._ Siamo ovviamente aperti a suggerimenti e feedback di qualsiasi tipo!

![Foto dei nuovi oggetti](https://imgur.com/56KuO3N)